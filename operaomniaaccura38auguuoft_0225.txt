nn mvssiisrs Qipist. Ao erPLiciAN. Lm. ιι. 215

 

'i
creatisublimes et mundissimi spirituS‚ atque id quod in eo
, sempiternejustum vident, pro congruentia rerum inferio-
rum temporaliter peragant: quomodo etiam lapsi spiritus,
qui in veritate non steterunt, propter immunditiam et
infirmitatem concupiscentiarum et poenarum suarum non
valentes praesentem intrinsecus contueri et consulere ve-
ritatem, signa forinsecus per creaturam expectent, eisque
moveantur sive ad faciendum aliquid sive ad non facien-
dum ς quove modo cogantur aeterna lege, qua universitas
regitur, vincti atquc constricti, vel sinentem Deum oppe-
riri, vel cedere-jubenti, et complecti arduum, et explicare
longissimum est. Vereor autem ne ista ipsa quae sunt a me
dicta , et non satisfecerint expectationi, et taedio fuerint
gravitati tuae: quandoquidem cum tu ex omnibus quae
interrogasti, unum a me libellum mitti velles, ego duos
libros eosdemque longissimos misi, et fortasse quaestioni-
bus tuis nequaquam diligenter expediteque respondi.
Quamobrem preces tuas pro erratis meis multas et assiduas
peto fieri : sententiam vero de hoc opere tuam brevissi·-
mam, sed gravissimam flagito 3 et dum sit verissima, seve«
rissimam non recuso.

