5⁴20 s. Αι οι·5ἰ.·ιΝ[ priscum
Pascha et Pente-costes. Nam ut quadraginta illi dies ante
Pascha observentur, Ecclesiae consuetudo roboravit, sic
etiam ut octo dies Neophytorum distinguantur a caete-
ris, id est, ut octavus primo concinat. Ut autem alleluia
per illos solos dies quinquaginta in Ecclesia cantetur, non
usquequaque observatur : nam et aliis dicbus varie can-
tatur alibi atque alibi, ipsis autern diebus ubique. Ut
autem stantes inillis diebus et omnibus Dominicis oremus,
utrum ubique servetur ignoro : tamen quid in eo sequatur
Ecclesia, dixi ut potui, et arbitror esse manifestum.
XXXIII. De lavandis vero pedibus, cum Dominus hoc
propter formam humilitatis , propter quam docendam ve·
nerat, commendaverit, sicut ipse consequenter exposuit,
quaesitum est quonam tempore potissimum res tanta etiam
facto doceretur, et illud tempus occurrit, quo ipsa com-
mendatio religiosius inhaereret. Sed ne ad ipsum sacra-
mentum baptismi videretur pertinere, multi hoc in con-
suetudine recipere noluerunt. Nonnulli etiam de consue-
tudinem auferre non dubitaverunt. Aliqui autem ut hoc
et sacratiore tempore commendarent, ct a baptismi sacra-
mento distinguerent, vel diem tertium octavarum, quia et
ternarius numerus in multis sacramentis maxime excellit,
vel etiam ipsum octavum ut boc facerent elegerunt.
XXXIV. Miror sane quid ita volueris, ut de iis quse
varie per diversa loca observantur, tibi aliqua scriberem,
cum et non sit necessarium, et una in his saluberrima
regula retinenda sit, ut quae non sunt contra fidem, ne-
que contra bonos mores, et habent aliquid ad exhortatio-
nem vitae melioris, ubicumque institui videmus, vel insti-
tuta cognoscimus, non solum non improbemus, sed etiam
laudando et imitando sectemur, si aliquorum infirmitas
non ita impedit, ut amplius detrimentum sit. Si enim eo
modo impediat, ut majora studiosorum lucra speranda

 

 

 

