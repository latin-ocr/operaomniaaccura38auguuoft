Busa-om xxxtv. 377

illius a misera vidua et desolata compescat, et eum, qui-
bus modis novit, a tam scelerata dispositione deterreat ε
verumtamen ego tanto animi dolore percussus , quid fa-
cerem nisi saltem loquerer? An vero ista illi faciunt, et
mihi dicitur tace? Avertat a me Dominus hanc amentiam,
ut cum ipse mihi imperet per Apostolum suurn, et dicat,
ab episcopo refelli oportere docentes quae non oportet ¹,
ego illorum indignationibus territus taceam? Quod enim
publicis Gestis haerere volui tam sacrilegum nefas, ad hoc
utique volui, ne me quisquam, maxime in aliis civitatibus
ubi opportunum fuerit , ista deplorantem fingere aliquid
arbitretur, quando etiam apud ipsam Hypponemjam dici-
tur, non hoc Proculeianum mandasse, quod publicum
renuntiavit officium.

V. Quid autem modestius agere possumus, quam ut
tam gravem causam, per te tamen agam, virum et claris-
sima dignitate praeditum et considerantissima voluntate
tranquillum? Peto igitur sieut jam petivi per fratres nostros
bonos atque honestos viros, quos ad tuam eximietatem
misi, ut quaerere digneris , utrum Proeuleiani presbyter
Victor non hoc ab episcopo suo mandatum acceperit, quod
officio publico renuntiavit 3 an forte cum et ipse Victor
aliud dixerit, falsum illi apud Aeta prosecuti fuerint, cum
sint communionis ejusdem? Aut si consentit, ut ipsam
totam quaestionem dissensionis nostrae placide pertracte-
mus , ut error qui jam manifestus est, manifestius inno-
, tescat, libenter amplector. Audivi enim quod dixerit, ut
i sine tumultu populari adsint nobiscum deni ex utraque
· parte graves et honesti viri, et secundum Scripturas, quid
’ in vero sit, perquiramus. Nam illud quod rursus eum
dixisse nonnulli ad me pertulerunt, cur non ierim Cons-
tantinam, quando ibi plures ipsi erant, vel me debere ire.

¹ Tit. 1, 9.

