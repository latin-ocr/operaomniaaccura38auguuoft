516 ⁵2. AUGUsTffll EPISCO}·1
circumspargere atque jactare non cessat. Numero autem
quadragenario vitam istam propterea figurari arbitror,
quia denarius in quo est perfectio beatitudinis nostrae,
sicut in octonario, quia redit ad primum, ita in hoc1 mihi
videtur exprimi: quia creatura, quae septenario figuratur,
adhaeret Creatori, in quo declaratur unitas Trinitatis per
universum mundum temporaliter annuntianda: qui mun·
dus et a quatuor ventis delimatur, et quatuor elementis
erigitur, et quatuor anni temporum vocibus variatur.
Decem autern quater in quadraginta consummantur :
quadragenarius autem partibus suis computatus, addit
ipsum denarium et fiunt quinquaginta tanquam merces
laboris et continentiae. Neque enim frustra ipse Dominus
et quadraginta dies post resurrectionem in hac terra etin
hac vita cum Discipulis conversatus est, et postea quam
ascendit in coelum, decem diebus interpositis promissum
misit Spiritum sanctum , completo die Pentecostes ι qui
dies quinquagenarius babet alterum sacramentum, quod
septies septem quadraginta novem fiunt 3 etcum reditur
ad initium , qui cst octavus, qui et primus (lies, quinqua-
ginta complentur : qui celebrantur post Domini resurrec-
tionem, jamin figura non laboris, sed quietis et laetitiae.
Propter hoc et jejunia relaxantur, et stantes oramus, quod
est signum resurrectionis( Unde etiarn omnibus diebus
Dominicis id ad altare observatur) et alleluia canitur,
quod significat actionem nostram futuram non esse nisi
laudare Deum, sicut scriptum est : « Beati qui habitant in
» domo tua, Domine, in saecula saeculorum laudabunt
» te ², n

XXIX. Sed dies quinquagesimus et in Scripturis com-
mendatur, et non tantum in Evangelio, quia tunc Spi-
ritus sanctus advenit, sed etiam in Veteribus libris. Nam

¹ Quadi-agenario. -- ² Psal. cxxxiii, 5.

