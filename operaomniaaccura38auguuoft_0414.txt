404 s. Acous'ruw El’lsCOPI

» sermonem usque ad medium noctis ¹. » Deinde cum
descendisset de coenaculo, ubi congregati erant, ad resus-
citandum adolescentem, qui gravatus somno de fenestra
ceciderat et mortuus ferebatur,deipso Apostolo Scriptura Ἴ
sic loquitur, « Ascendens autem, inquit, cum fregisset

» panem atque gustasset,satisque esset allocutus usque ad
» diluculum, sic profectus est. » Absit ut hoc sic accipia-
tur, tanquam solerent Apostoli Dominico die solemniter
jejunare. Una enim sabbati tunc appellabatur dies, qui
nunc Dominicus appellatur, quod in Evangeliis apertius
invenitur. Nam dies resurrectionis Domini, prima sabbati
a Mauhaeo ², a caeteris autem tribus, una sabbati dicitur:
quem constat eum esse, qui Dominicus postea appellatus
est. Aut ergo post peractum diem sabbati, noctis initio ,
fuerant congregati, quae utique nox jam ad diem Domini· ·
cum, hoc est, ad unam sabbati pertinebat : et ita eadem ¹
nocte fracturus panem, sicut frangitur in sacramento cor-
poris Christi, produxit sermonem usque ad medium noc-
tis, ut post sacramenta celebrata, rursus usque ad dilu-
culum alloquens congregatos , quoniam multum festina-
bat, ut lucescente proficisceretur Dominico die. Aut certe
si iu una sabbati non per noctem, sed per diem hora Do-
minici fucrant congregati ς eo ipso quo dictum est,« Paulus
»disputabat illis exiturus alia die,» expressa cst causa pro-
ducendi sermonis, quia fuerat exiturus, et cos sufficienter
instruere cupiebat. Non ergo solemniter die Dominico
jejunabat sed necessarius sermo, qui studii ferventissimi
audiebantur ardore, reficiendi corporis causa interrumpen-
dus esse non visus est profecturo Apostolo,qui eos, propter
alios suos usquequaque discursus, vel alias nunquam vel
rarissime visitabat, praesertim quia tunc ex illis terris sicut
consequentia docent, ita discessurus erat, ut jam non esset

¹ Act. xit, 7. -2 Matth. xxvm, 1.

 

