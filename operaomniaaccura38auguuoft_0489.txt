n

EPISTOLA Lu . 47 9

cam venit 3 unde terra si eis afferatur, adorant, fidelis
autem si inde veniat, exsufflant etiam et rebaptizant. Hoc
enim etiam praedixit Filius Dei qui veritas est, sc esse
vitem, suos autem filios esse sarmenta, et Patrem suum
agricolam. « Sarmentum, inquit, quod in me non dat
» fructum, Pater meus tollet illud ε sarmentum autem
» quod in me dat fructum, purgat illud ut majorem fruc-
» tum afferat ¹. » Non ergo mirum est, si de illa vite,
quae crevit, et omnes terras implevit, praecisi sunt illi,
qui fructum charitatis afferre noluerunt.

111. Qui si vera crimina objecissent collegis suis, majo-
res eorum quando schisma fecerunt, ipsi obtinuissent
causam suam apud ecclesiam transmarinam, unde ad istas
partes Christianae fidei manavit auctoritas, ut illi essent
foris, quibus eadem crimina objiciebant.Nunc autem cum
illi inveniantur intus communicare Ecclesiis apostolicis,
quarum nomina in libris sanctis habent et recitant, isti
autem foris positi et ab illa communione separati sint,
quis non intelligat eos habuisse causam bonam, qui eam
apud medios judices obtinere potuerunt P Aut si causam
bonam habebant et eam transmarinis ecclesiis probare
non potuerunt, quid illos laesit orbis terrarum, ubi epis-
copi collegas suos, qui apud eos objectis criminibus con-
victi non erant, temere damnare non possent? Itaque
innocentes rebaptizantur, et Christus in innocentibus
exsufflatur.. Si autem idem Donatistae Afrorum collegarum
suorum vera crimina noverant,et neglexerunt ea demons-
trare et probare transmarinis ecclesiis ‚ ipsi se ab unitate
Christi sceleratissimo schismate praeciderunt, non habent
quod excusent, et vos nostis, maxime quia tam multi
scelerati apud eos emerserunt, et toleraverunt illos per

tot annOS, ne partem Donati conscinderent, et non dubi-
1 Joan. xv, 2.

