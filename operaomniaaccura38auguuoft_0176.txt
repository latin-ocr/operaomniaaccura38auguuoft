166 s. Aucus'rim EPJSCOPI

omne meritum est gratia : « Etenim Christus pro impiis
» mortuus est1. » Ex vocante igitur minor accepit, non
ex ullis meritis operum suorum ‚ ut major ei serviret: ut
etiam quod scriptum est, Jacob dilexi, ex vocante sit Deo,
non ex operante Jacob.

8⁰. Quid deinde Esaii, quod servit minori, et quod
scriptum est, « Esaii autem odio habui, » quibus malis suis
hoc meruit, cum et ipse nondum natus fuisset, neque ali-
quid egisset boni aut mali, quando dictum est, « Et ma-
» jor serviet minori? » An forte quemadmodum illud de
Jacob nullis meritis bonae actionis dictum est, ita Esaii
nullis meritis malae actionis odiosus? Si enim quia praes-
ciebat Deus futura ejus opera mala, propterea eum prae—
destinavit ut serviret minori 3 propterea praedestinavit et
Jacob ut ei major serviret, quia futura ejus bona opera
praesciebat, et falsum estjam quod ait, « Non ex operi—

» bus. » Si autem verum est, quod non ex operibus, et s ³

inde hoc probat, quia de nondum natis nondumque ali-
quid operatis hoc dictum 3 unde nec ex fide, quae in non-
dum natis similiter nondum erat ε quo merito Esaii odio
habetur antequam nascatur? Quod enim fecit Deus ea
quae diligeret, nulla quaestio est. Si autem dicamus eum
fecisse quae odisset, absurdum est, occurrente alia Scrip-
tura et dicente, « Neque enim odio habens aliquid cons-
» tituisscs, et nihil odisti horum quae fecisti2. » Quo enim
merito sol factus est sol, aut quid offendit luna ut tanto
illo inferior, vel quid promeruit ut sideribus caeteris tanto
clarior crearetur? Sed haec omnia bona creata sunt quae-
que in genere suo. Non enim diceret Deus, Solem dilexi,
lunam autem odio habui, aut, Lunam dilexi, stellas au-
tem odio habui ε sicut dixit, « Jacob dilexi, Esaii autem
» odio habui. » Sed illa omnia dilexit, quamvis excellen-

¹ Rom. v, 6 —- ² Sap. xi, 25.

 

