502 .s AUGUS'HNI Emscom

multas iniquitates gemens 3 et tunc sunt timendae insidiae
fallacium seductorum ‚ quas nomine sagittarum intelligi
voluit. Unde alio loco propter nuntios fidelissimos veri-
tatis ‚ quos ubique parit Ecclesia ‚ dicitur z « Luna testis
>› in coelo fideli52. >› Etcum de regno Domini Psalmista
cantaret3 α Orietur‚ inquit, in diebus ejus justitia et
» abundantia pacis , donec interficiatur luna2 : » id est,
abundantia pacis in tantum crescet, donec omnem muta-
bilitatem mortalitatis absumat. Tunc novissima inimica
destruetur mors ‚ et quidquid nobis resistit ex infirmitate
carnis, unde nobis perfecta pax nondum cst, consumetur
omnino ‚ cum corruptibile hoc induerit incorruptionem ‚
et mortale hoc induerit immortalitatem. Unde et illius
civitatis muri, quae Jericho appellatur, quae in hebraeo
eloquio luna interpretari dicitur, septimo circuitu circum-
acta Testamenti arca corruerunt. Quid enim nunc aliud
agit annuntiatio regni coelorum, quam circumactio arcae
significavit, nisi ut omnia munimenta mortalis vitae, id
est, omnis spes hujus saeculi, quae resistit spei futuri
saeculi, in dono septenario Spiritus sancti per liberum
arbitrium destruatur? Ob hoc enim circumeunte arca,
non impulsu violento illi muri cediderunt, sed sponte.
Sunt et alia testimonia Scripturarum , quae nobis ingerunt
per commemorationem lunae Ecclesiae significationem,
quae in ista mortalitate ab illa Jerusalem, cujus cives
sancti Angeli sunt, in aerumnis et laboribus peregri-
natur.

XI. Non ideo tamen putare debent stulti, qui nolunt
in melius commutari ‚ adoranda esse illa luminaria ‚ quia
ducitur ex cis aliquando similitudo ad divina mysteria figu-
randa : ex omni enim creatura ducitur. Nec ideo debe-
mus in sententiam damnationis irruere, quae ore aposto-

· Psat. mxxviii, 38. -2 Id. mxxi, 7. -- Hosne, νι, 15.

