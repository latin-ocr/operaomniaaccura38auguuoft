394 s. ,incussum nnsoom

a sabbati prandio prohiberet. Sabbato autem illud factum
esse, iste non probat⁷ sed ut libitum est suspicatur. Sicut
autem fieri potest ut jejunetur, etcum jejunium solvitur,
si quis ebriosus est, tunc inebrietur ε ita fieri potest ut
non jej unetur, et si temperantes sunt homines, modestis-
sime prandeatur. Quid est ergo quod sabbati volens per—
suadere jejunium ‚ adhibet Apostolum testem dicentem :
« Nolite inebriari vino ‚ in quo est omnis luxuria ²3 »
quasi diceret. Nolite prandere sabbato ‚ quia ibi est omnis
luxuria. Sicut autem hoc praeceptum apostolicum, ne ine-
brientur vino, in quo est omnis luxuria, observatur a
Christianis Deum timentibus, quando prandetur die Do-
minico , ita observatur quando prandetur et sabbato.
XVI. « Ut expressius, inquit , errantibus contradicam,
nemo jejunio Deum, etsi non promeretur, offendit3 porro
et non ostendere promereri est. υ Quis hoc diceret, nisi qui
nollet considerare quid diceret? Ergo pagani quando jeju-
nant, nonideo magis offendunt Deum‘?A ut si de Christianis
voluit quod dixit intelligi, quis non Deum offendet, si
velit cum scandalo totius, quae ubique dilatatur ‚ Eccle-
siae, die Dominico jejunare? Deinde subjicit testimonia de
Scripturis ad causam, quam suscepit, nihil valentia. « Jeju-
nio, inquit ⁷ Elias paradiso donatus in corpore regnat : »
quasi jejunium n0n praedicent qui sabbato nonjejunant·‚ si-
cutjejunium praedicant, qui tamon die Dominico non jeju-
nant: autElias eo tempore 2 jejunaverit, quo populus Dei
etiam sabbato jejunabat. Quod autem respondimus de qua-
draginta diebus jejunii Moysis⁹ hoc deputa esse responsum,
et de quadraginta diebus Eliae. « chnnio ‚ inquit, Daniel
leonum siccam rabiem illaesus evasit, » quasi legerit quod
sabbato jejunaverit, aut etiam cum ipsis leonibus sabbato
fuerit : ubi tamen legimus quod et pranderit. « Jejunio,

¹ Ephes. v, 28. »- ² Forte non.

 

