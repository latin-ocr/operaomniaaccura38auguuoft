440 s. Aussvs'rrm Eriscom

tum nomen ejus. Tolerat David Saiilem persecutorem
suum, sceleratis moribus coelestia deserentem, magicis
artibus inferna quaerentem3 occisum vindicat 3 Christum
etiam Domini propter sacramentum venerandae unctionis
appellat. Tolerat Samuel nefandos filios Heli, perversos-
que filios suos, quos populus, quia tolerare noluit, divina
veritate accusatus, divina severitate correptus est. Tolerat
denique ipsum populum superbum contemptorem Dei. To·
lerat Isaias in quos tam multa vera crimina jaculatur. To·
lerat Jercmias a quibus tanta'perpetitur. Tolerat Zacha-
rias Pharisaeos et Scribas, quales illo tempore fuisse Scrip-
tura testatur. Scio me multos praetermisisse, legant qui
volunt, legant qui possunt eloquia eoelestia, invenient
omnes sanctos Dei servos et amicos semper habuisse quos
in suo populo tolerarent, cum quibus tamen illius tem-
poris sacramenta communicantes , non solum non inqui-
nabantur, sed etiam laudabiliter sustinebant, « Studen-
ι) tes, sicut ait Apostolus , servare unitatem spiritus
ι) in vinculo pacis ¹. » Attendant etiam post Domini ad-
ventum , ubi multo plura hujus tolerantiae per totum οι·-
bem inveniremus exempla, si omnia scribi et in auc-
toritatem redigi potuissent, tamen haec ipsa quoe habemus
advertite. Tolerat ipse Dominus Judam, diabolum, fu-
rem , et venditorem suum : sinit accipere inter innocen-
tes discipulos, quod fideles noverunt pretium nostrum.
Tolerant Apostoli pseudo-apostolos ‚ et inter sua quaeren-
tes non quae Jesu Christi, Paulus non sua quaerens sed
quae Jesu Christi, cum gloriosissima tolerantia conver-
satur. Postremo quod paulo ante. commemoravi, divina
voce laudatur sub Angeli nomine praepositus ccclesiae,
quod cum odisset malos, eos tamen tentatos et inventos
pro nomine Domini toleravit.

¹ Eplws. iv, ἕξ.

 

 

