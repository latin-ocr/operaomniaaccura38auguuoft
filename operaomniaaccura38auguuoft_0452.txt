442 s. Aucusmnu Emscom

veteribus, non archivis publicis, ‘non Gestis forensibus
aut ecclesiasticis agamus. Major liber noster orbis terra-
rum est, in eo lego completum, quod in libro Dei lego
promissum : ι( Dominus, inquit, dixit ad me ε Filius meus
» es tu, ego hodie genui te ι postula a me, et dabo tibi
» gentes haereditatem tuam , et possessionem tuam termi-
» nos terrae1, » Huic haereditati qui non communicat, quos-
libet libros teneat, exhaeredatum se esse cognoscat. Hanc
haereditatem quisquis expugnat, alienum se esse a familia
Dei satis indicat. Certe de' traditione divinorum librorum
vertitur quaestio, ubi haereditas ista promissa est. Ille ergo
credatur testamentum tradidisse flammis, qui contra vo-
luntatem litigat testatoris. Quid tibi fecit o pars Donati,
quid tibi fecit ecclesia Corinthiorum? Quod autem de ista
dico, de omnibus talibus et tam longe positis intelligi
volo. Quid vobis fecerunt, quae nec omnino quid fece-
ritis , nec quos infamaveritis nosse potuerunt? An quia
Lucillam Caecilianus in Africa laesit, lucem Christi orbis
amisit?

XXVI. Tandem sentiant quod fecerunt : merito certo
annorum intervallo in oculos eorum revolutum est opus
ipsorum. Quaerite per quam foeminam Maximianus (31) qui
dicitur esse Donati proquinquus, sese a Primiani commu-
nione praeciderit, et quemadmodum congregata episco-
porum factione ‚ Primianum damnarit absentem, et ad-
versus eum episcopus ordinatus sit ε quemadmodum Ma-
jorinus per Lucillam congregata episcoporum factione
Caecilianum damnavitabsentem‚ et contra eum episcopus
ordinatus est. An forte quod a caeteris Afris suae commun
nionis episcopis contra factionem Maximiani Primianus
purgatus est, valere vultis : et quod a transmarinis unitatis
episcopis adversus factionem Majorini Caecilianus purgatus

¹ Psal- ιι, 7.

 

